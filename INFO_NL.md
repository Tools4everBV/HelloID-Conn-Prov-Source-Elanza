De Elanza Source Connector koppelt het zorgplatform Elanza aan je doelsystemen via de identity & access management (IAM)-oplossing HelloID van Tools4ever. De integratie tilt het beheer van accounts en autorisaties in de doelsystemen die je als zorgorganisatie gebruikt naar een hoger niveau. Je automatiseert hiermee account provisioning in belangrijke mate. Prettig, want de flexmedewerkers en uitzendkrachten waarmee veel zorgorganisaties werken zorgen voor een groot aantal mutaties in je doelsystemen. Dankzij de koppeling tussen Elanza en je doelsystemen heb je hiernaar geen omkijken. In dit artikel lees je meer over deze connector, de mogelijkheden die deze integratie biedt en de voordelen. 

## Wat is Elanza?

Elanza is een slimme tool voor flexwerk in de zorg, die zorgorganisaties grip geeft op de inzet van flexmedewerkers en uitzendkrachten. Centraal staat de automatische  match-tool die organisaties helpt met het aantrekken van de beste zorgverleners voor het ondersteunen van hun vaste teams. Elanza kan onder meer automatisch diensten delen met verschillende flex schillen, waarbij je zelf de gewenste volgorde bepaalt en genereert slimme inzichten over alle inzet, kosten en kwaliteit over alle schillen. Het systeem biedt daarnaast ondersteuning op het gebied van planning, communicatie en facturatie.

## Waarom is een Elanza koppeling handig?

Het beheer van gebruikersaccounts en autorisaties van flexmedewerkers en/of uitzendkrachten is een tijdrovende, maar ook een kwetsbare en foutgevoelige taak. Zo werken zij vaak op diverse en kortlopende diensten, wat betekent dat de accounts en autorisaties in doelsystemen die zij nodig hebben met grote regelmaat wijzigen. Ontbreekt een account of autorisatie? Dan kan de flexmedewerker of uitzendkracht zijn of haar werk niet goed uitvoeren en het verrichtte werk niet juist registreren. Trek je een account of autorisaties niet tijdig in? Dan kan dit veiligheids- en complianceproblemen tot gevolg hebben. De koppeling tussen Elanza en je doelsystemen via HelloID automatiseert account provisioning en neemt je zo niet alleen veel werk uit handen, maar voorkomt ook menselijke fouten en het mislopen van geregistreerde werkzaamheden bij de client ten behoeve van productienorm en omzet van jouw zorgorganisatie. 

De Elanza connector wordt in HelloID ingezet als zelfstandige bronconnector en maakt het inlezen van flexmedewerkers en/of uitzendkrachten evenals hun diensten mogelijk. Je kunt Elanza ook als aanvulling op een bestaande HR-bronconnector inzetten. HelloID ziet elke dienst als een contract met een eigen start- en einddatum. 

## HelloID voor Elanza helpt je met

**Efficiënt accountbeheer:** Flexmedewerkers en uitzendkrachten moeten over de juiste accounts beschikken om hun werk te kunnen uitvoeren. Tegelijkertijd is er veel verloop en wisseling, wat tot veel mutaties leidt. De koppeling tussen Elanza en je doelsystemen maakt geautomatiseerd accountbeheer mogelijk; HelloID wijst autorisaties toe of trekt deze juist in zodra er mutaties op diensten plaatsvinden. Zo weet je zeker dat flexmedewerkers en uitzendkrachten altijd over de juiste permissies beschikken binnen doelsystemen, en voorkom je ongeautoriseerde toegang. 

**Efficiënte registratie van flexwerkers en uitzendkrachten:** Dankzij de koppeling registreer je de inhuur van flexmedewerkers en uitzendkracht efficiënt en foutloos, zonder deze gegevens te hoeven registreren in je eigen HRM-registratie. Zo blijft informatie van eigen medewerkers en externe krachten die je inhuurt gescheiden, en vereenvoudig je het beheer hiervan.

**Auditlogs van autorisaties:** Als zorgorganisatie wil je aan diverse normen voldoen en dit kunnen aantonen, waarvoor het doorlopen van audits van essentieel belang is. Met behulp van de koppeling tussen Elanza en je doelsystemen beschik je over een sluitende auditlog van alle autorisaties die je toekent of juist intrekt. Zo ben je goed voorbereid op audits en kan je deze probleemloos doorlopen.

**Foutloos beheer van autorisaties:** Werken met flexmedewerkers en uitzendkrachten zorgt voor veel mutaties in je doelsystemen. Dit vergroot het risico op menselijke fouten, zoals het niet tijdig intrekken van autorisaties zodra de inhuur stopt. Dankzij de koppeling tussen Elanza en je doelsystemen heb je hiernaar geen omkijken en weet je zeker dat autorisaties altijd tijdig worden ingetrokken zodra je flexmedewerkers of uitzendkrachten niet meer inhuurt. 

## Hoe HelloID integreert met Elanza

Voor Elanza is een bronconnector beschikbaar, die de tool voor flexwerk in de zorg koppelt aan de diverse doelsystemen die je organisatie inzet. Dankzij deze integratie beschikt HelloID over de benodigde brondata uit Elanza voor het volledig automatiseren van het provisioningproces. Zo heb je geen omkijken naar het beheer van accounts en autorisaties in je doelsystemen.

| Wijziging in Elanza |  Procedure in doelsystemen | 
| ------------------- | ---------------------------- | 
| **Nieuwe medewerker is ingepland** | Op basis van informatie uit Elanza maakt HelloID een gebruikersaccount aan in gekoppelde doelsystemen, met automatisch de juiste groepslidmaatschappen. Afhankelijk van de rol die hoort bij de actieve of toekomstige diensten van de nieuwe medewerker maakt de IAM-oplossing in je doelsystemen automatisch de benodigde gebruikersaccounts aan en kent de juiste autorisaties toe. |
| **Diensten van medewerker wijzigen** | HelloID muteert gebruikersaccounts automatisch en kent op basis van de geregistreerde actieve of toekomstige diensten automatisch de juiste autorisaties toe in gekoppelde doelsystemen, of trekt deze juist in. Het autorisatiemodel van HelloID is daarbij altijd leidend. | 
| **Medewerker treedt uit dienst** | De IAM-oplossing deactiveert gebruikersaccounts automatisch indien er geen actieve of toekomstige diensten zijn geregistreerd. Indien in een bepaalde periode geen nieuwe diensten zijn geregistreerd, kan HelloID daarnaast automatisch accounts verwijderen. |

HelloID zet de REST API’s van Elanza in voor het inlezen van brondata en beschikbaar maken hiervan in de HelloID Vault. De IAM-oplossing slaat daarbij uitsluitend gegevens op die nodig zijn voor account provisioning. De connector maakt gebruik van industriestandaarden als HTTPS voor versleutelde communicatie en OAuth 2.0 voor autorisatie. Het is mogelijk de connector via een on-premises agent of direct via de cloud agent van Tools4ever uit te voeren. 

## Elanza via HelloID koppelen met doelsystemen
Je kunt Elanza via HelloID aan een breed scala aan doelsystemen koppelen. De integratie neemt je veel werk uit handen en tilt het beheer van zowel gebruikers als autorisaties naar een hoger niveau. Onder meer door het doorvoeren van mutaties in je doelsystemen op basis van informatie uit Elanza. Enkele voorbeelden van veelvoorkomende integraties zijn:

* **Elanza – Active Directory koppeling:** Dankzij de koppeling tussen Elanza en Active Directory elimineer je handmatig beheer en voorkom je menselijke fouten. Dankzij geautomatiseerde synchronisatie tussen Elanza en Active Directory zorgt HelloID dat accounts en autorisaties altijd up-to-date zijn. 

* **Elanza – Entra ID koppeling:** Net als de koppeling met Active Directory neemt de koppeling met Entra ID je veel handmatige beheertaken uit handen, wat de kans op menselijke fouten terugdringt. Ook stel je zeker dat accounts en autorisaties altijd up-to-date zijn.

* **Elanza - TOPdesk koppeling:** De koppeling maakt het volautomatisch provisioneren van persoonskaarten mogelijk. Prettig, want zo kunnen bijvoorbeeld ook flexmedewerkers of uitzendkrachten gebruikmaken van de IT Service Management-processen binnen de organisatie. 

* **Elanza - Nedap ONS koppeling:** De integratie geeft zorgmedewerkers altijd de juiste autorisaties binnen het Elektronisch Cliëntendossier. Zo weet je zeker dat medewerkers met actieve dienst altijd bij de juiste gegevens kunnen. 

Meer dan 200 connectoren zijn beschikbaar voor HelloID. Je koppelt de IAM-oplossing van Tools4ever hiermee aan een breed scala aan bron- en doelsystemen. De brede integratiemogelijkheden stellen je in staat Elanza aan nagenoeg alle populaire doelsystemen te koppelen. Een overzicht van alle connectoren is [hier](https://www.tools4ever.nl/connectoren/) beschikbaar. 
